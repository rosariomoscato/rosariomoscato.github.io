---
title: Neurobioetica e Intelligenza Artificiale
published: true
---
### Corso di Perfezionamento in Neurobioetica 
Focus sull’approfondimento critico della cosiddetta ‘intelligenza artificiale’. Il potenziale che l’evoluzione degli algoritmi oggi offre all’umanità può, da una parte suscitare entusiasmo e speranza, dall’altra anche gravi preoccupazioni. Non c’è dubbio che la nostra storia è legata allo sviluppo della tecnologia e, nell’ultimo secolo, alla crescita esponenziale delle innovazioni computazionali. Come tutti gli strumenti, anche l’intelligenza artificiale potrà contribuire al progresso integrale dell’essere umano e al bene comune a seconda dell’utilizzo che se ne darà. In effetti, più potente risulterà questo prodotto dell’ingegno umano, più grande potrà esserne il beneficio, ma anche più temibile sarà il possibile danno arrecato da un suo mal uso. È perciò urgente una riflessione interdisciplinare in materia che sia in grado di offrire lo stato dell’arte, le reali evoluzioni prossime, le applicazioni positive e i pericoli dell’utilizzo dell’intelligenza artificiale. Un’enfasi particolare verrà data alla considerazione delle questioni relative ai principi sanciti dalla Dichiarazione sulla Bioetica e i Diritti Umani dell’UNESCO del 2005.

Tra gli enti promotori: **Cattedra UNESCO** in Bioetica e Diritti Umani, **Istituto Scienza e Fede** (UPRA), **Gruppo di Neurobioetica** (UPRA).

_Iscrizioni aperte fino al 31/10/2019_

Scarica [QUI](https://github.com/rosariomoscato/rosariomoscato.github.io/blob/master/img/Flyer_NEUROBIOETICA_2019_BASSA.pdf "Flyer Bioetica") la brochure
